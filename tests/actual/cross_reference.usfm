\c 8
\v 1 A wagiri ngang ka 'Iifiriam niba yeli 'ku Giidiong: Wala ing iti ngaang? Wala 'jung ing ba buongti sanga ni ing 'yi gaa ka i ti jauning Miidiyan niba nga? Bang 'miing imuu yaga jaa.
\v 2 Ung yeli 'kubo: Yeli ni mang i aning yeli yeng i na tuong maahi taa? 'Girepihi ni bang mang 'yiinhi 'Iifiriam paaluung ni seuye 'girepihi ni 'Ee-bi'ii-zer ang mang che ni.
\v 3 Ye 'nuuhing ka Naangmini di Miidiyan 'sojehi 'yi-dieriba 'Oo-reb aning 'Ziiyeb ing. 'Bo mang tuong i sing bila nga yeng i nga? Ung wa yeli bila baahi ka ba 'suuri leu maa biela.
\v 4 Ka Giidiong aning a daba koohi ata ni ang daang 'bi u seng ni daang ta Jooridang Mani a long a mani. Ba daang baliye yaga a che nang kara Miidiyan niba.
\v 5 Ka Giidiong yeli 'ku Suukot daba: Jaan'de jaa, ye di paanuu 'ku a daba nga ang 'tuurimo nga, 'bojung ba baliyeng yaga. Miidiyan na'mine 'Ziiba aning Zalimuuna mang kara.
\v 6 Che ka Suukot 'sojehi 'yi-dieriba yeli: 'Ziiba aning Zalimuuna 'biye i 'nung pampana ting na di paanuu 'ku i 'sojehi bi?
\v 7 Ka Giidiong yeli: Yeng yeli ngaang 'jung n na diye mopiri 'puo guohi aning bungkiirihi chiehi ye inggbama. Sanga ni Ba Tari Baahaa Daana ang na wa di 'Ziiba aning Zalimuuna ing n 'nung ni, bila mang na iye.
\v 8 Ka Giidiong la 'yi 'be a 'do gaa Penaiyel a ti yeli bila ning u 'ju. Ka Penaiyel daba ni ming yeluu bila ni Suukot daba ang yeli ni.
\v 9 A 'jung ung ming yeli ngaang 'ku Penaiyel daba nga: Sanga ni mang na leu wa ning laangfie ni, n na ngmahiye a 'deduoruu\f + \fr 8:9  'deduoruu â€” U iye 'jie bang me ung 'do yaga ka nie mang 'do u 'ju a nyira toori. U mang iye kpiengaa a tari 'deri ka niba mang tuong jo ti sogili  \f* nga.
\v 10 'Ziiba aning Zalimuuna 'sojehi ni 'tuhi koo aning 'tuhi lijeri (120,000) ang jaura ning ta'kobi daang 'kpiyeng a wagiri ngang. A wagiring 'Ziiba aning Zalimuuna daang 'biye Kaarikor kuraa 'puong. Ka 'sojehi ang daang 'bi ba seng i a'wo daba 'tuhi 'pie aning 'tuhi a'nu (15,000). Bana la sa'muni niba 'sojehi ni ang da chehi.
\v 11 Ka Giidiong 'yi 'tu tent kpieriba sori ni ang 'bi 'Nooba aning Joogibeha sa'muni seng ni. Sanga ni bang tiehi ka ba 'biye laangfie 'puong ni, ung ngmiba taanhuu.
\v 12 Ka 'Ziiba aning Zalimuuna daang 'yi jora ka Giidiong kari 'tubo. Ung daang ti nyogi 'Ziiba aning Zalimuuna. Bana la Miidiyan niba na'mine ba'yi ni. Ung ngmi ba 'sojehi jaa yaari.
\v 13 'Beng la ka 'Joowas 'bi-dau Giidiong daang leu a taanhuu jauring. U daang 'tuye sori ni ang 'duoro gara 'Hii-rez ni.
\v 14 Ung daang nyogi Suukot daba 'puo 'bi-polii kanga a jugihuu yela. Ka a 'bi-polii seu Suukot ningbera aning ba 'sojehi 'yi-dieriba lijaata ning 'pie aning ayo'poin (77) 'yoe 'ku Giidiong.
\v 15 Ka Giidiong wa Suukot daba ni seng a wa yeli: Ye nye, 'Ziiba aning Zalimuuna la ni. Ba yela yeng da irima laara ni. Ngaang yeng yeli: 'Ziiba aning Zalimuuna 'biye i 'nung pampana bi? 'Bojung ting na di paanuu 'ku i 'sojehi ang bali? u 'puong taanhuu jauri wagiring.
\v 16 Ung nyogi a 'yiri ningbera a bo mopiri 'puo guohi aning bungkiirihi. Ung dia a dogihi Suukot daba nga a 'wulibo yeng.
\v 17 Ung ngmahi Penaiyel 'deduoruu ni, a ku a 'yiri daba.
\v 18 'Beng la ung yeli 'ku 'Ziiba aning Zalimuuna: Ning'bo taa la yeng daang ku 'Tee-ber tangang ni? Bang dieyeli: Ba daang 'woniye ing 'wo bila nga. Kanga jaa da mang 'woniye naa 'bi-dau.
\v 19 'Beng la ka Giidiong yeli: N yauhi daang la, n ma 'bi-daba. A'wo Ba Tari Baahaa Daana ang i 'vori yeng, ka yenang da ba 'ihi ba 'nyivoe, bila yeng n da kung kuye.
\v 20 Ung yeli 'ku u 'bi-fora Jeeter: 'Ihi kuba. Che a 'bie daang ba vuo u ta'kobi. Dabieng daang iruung, 'bojung u da nang iye 'bi-poli'bile.
\v 21 Ka 'Ziiba aning Zalimuuna yeli: 'Ihi a kuti i mingang, 'bojung bila ni dau ang 'wo, bila ka u kpiengu 'wo. Ka Giidiong 'ihi a ku 'Ziiba aning Zalimuuna, a che 'ihi a kokori baanhi ni ang da 'bi ba nyogimahi kokoeng ni.
\s Giidiong iifod
\v 22 'Beng la ka Isi'reeli daba yeli 'ku Giidiong: I ti naa. Ina, i 'bi-dau aning i yaangaa na iye ti na'mine, 'bojung inang dieti a 'yi Miidiyan niba 'nuuhing.
\v 23 Ka Giidiong yeli 'kubo: N kung i ye naa. N 'bi-dau ming kung i ye naa. Ba Tari Baahaa Daanang na 'di naalung ye ingang.
\v 24 'Beng la ka Giidiong yeli 'kubo: Ye veng ka n suhi yeli'yeni ye seng. Dau jaa 'kumo 'to-gbansaalii a 'yi buunhu ni ung 'ohi ni 'puong. 'Bojung banani buunhu bang da ngmi che 'ohi ni da iye Iisi'me-el niba ang mang inna salima 'to-gbansaala.
\v 25 Bang dieyeli: Ti na 'kuing aning 'pu-peli. Bang di tani yeri. Ka nie jaa mang di 'to-gbansaalii a 'yi buunhu ni ung 'ohi ni 'puong wa loo ing.
\v 26 A salima 'to-gbansaala nga ung da suhi nga tiinhuu da iye salima sekelihi 'tuhu aning koohi ayo'poin (1,700). Kokori baanhi aning kokomarihi aning tan'jimejimihi ang da 'bi Miidiyan na'mine ingang daang ba paahi. Kokomarihi ang da 'bi ba nyogimahi kokoeng ming daang ba paahi.
\v 27 Ka Giidiong daang di a salima maali iifod\f + \fr 8:27  Iifod iye Ngming'puohi kpari'irii kanga a mang 'sigi ta gbebera. A Ngming'puohi 'yi-dierikpong kpong iifod da mang iye dabang. Ba da mang kahinaang a digiraa tiinhuu 'gaali, ka niba 'mine da mang maalaa a dia leu ngmima. \f* a 'bing u 'yiri Oofira 'puong. Ka Isi'reeli niba jaa diu ngmi jentiriye ung i ngmini bang 'puohuu Ngmini'puohibu 'beng. Ka a iifod nga daang leu cheba a 'ku Giidiong aning u 'deu niba. \rq 'Yiibu G. 28:5-6\rq*
\s Giidiong 'kuung
\v 28 Naangmini ang daang 'sigihi Miidiyan niba Iisiriel 'ningbi-tooring ni, a 'jung Miidiyan da ba la 'duoho u minga. Giidiong 'nyivori wagiring a paaluu daang 'biye maahuu 'puong 'yuomo lijaa'yi.
\v 29 'Joowas 'bi-dau Jeru'bee-al daang gaayeng a ti kpiera u minga 'deung.
\v 30 Giidiong daang tariye 'bi-daba lijaata aning 'pie. Ba daang 'yiye u minga inggbaning, 'bojung u daang tariye pogiba jemaa.
\v 31 Ka u koongkiubaing ming ang daang kpiera 'Sii-kem 'puong dogi 'bi-dau 'kuu. Ka Giidiong 'kuu 'yuori Abiimelek*. ('Munpiilee G. 22:24, 35:22)
\v 32 'Joowas 'bi-dau Giidiong daang 'koriyeng sung che 'kpi. Bang daang 'umuu u ba 'Joowas kau'biring. A kau'biri daang 'biye 'Ee-bi'ii-zer niba 'yiri bang buona Oofira 'puong.
\v 33 Giidiong ang turi ang wa 'kpi baahi, ka Isi'reeli niba la leu ngmi jentiriye aning 'Bee-al ngmima. Bang daang 'bing 'Bee-al Biirit ung i ba ngmini.
\v 34 Bila ka Isi'reeli niba nga daang ba leu tiehi Ba Tari Baahaa Daana ba Naangmini yela. Una la Naangmini ni ang daang dieba 'yi ba domihi ni ang ngmaa 'gilibe ni 'nuuhing.
\v 35 Ba daang ba 'wuli mingilung 'ku Jeru'bee-al 'deu ming, a sigining yelisuunhi ni ung i 'ku Isi'reeli niba ni.
