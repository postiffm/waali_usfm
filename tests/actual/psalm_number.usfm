\id PSA
\h 'Yieme Gbangu
\mt 'Yieme Gbangu
\toc3 PSA
\c 1
\s Sun'tuuribo sori aning ningbee baahaa
\v 1 Nye nie ang ba 'chene ningbee kawani 'puong ang 'wong noo sing bila. U ba aha yelibe-iriba soring ming, bii a 'jine ilaariba 'jingjieng.
\v 2 Che u mang nyennaye Ba Tari Baahaa Daana 'begu ni. Ung mang di u 'begu ni ngmira fasani ngminaa aning 'yienguu.
\v 3 U na 'woniye dau bang seli konboori nuoring. Ung mang ngmana ngmama u ngmangbu wagiring. U vaari ming ba mang juoli. U yeli-iruu jaa mang tariye 'ningbiri.
\v 4 Che ningbee ba 'wo bila. Ba 'woniye bungpegiri seseu ang va bahi.
\v 5 Bila 'jung, ningbee kung bang ahi saree 'diibu 'puong. Yelibe-iriba ming kung tuong ahi sun'tuuribo langbu 'jieng.
\v 6 'Bojung Ba Tari Baahaa Daana bangye sun'tuuribo sori, che ningbee sori na baahiye nyuongbu 'puong.
\c 2
\s A Nakpong ang i Diera tuongbu aning u naalung
\v 1 'Bo la ka a paalihi 'suuri 'ihe? 'Bo la ka a nibihi tieha yelikpakpalii?
\v 2 A dunee na'mine iye 'siri. A paalikaariba langye taa bu a 'tuohi Ba Tari Baahaa Daana aning unani ung buo kpaang waahi ka u i naa ni.
\v 3 Ba yeliyeng: Ye veng ka ti ngmaahi ba jorihi a di ba 'ngmie loo ka a 'yi ti seng.
\v 4 Unani ang 'jing sagbama 'puong ni na laarang. Ba Tari Baahaa Daana na chebang la.
\v 5 'Beng la ung na yeli yela 'kubo aning 'su-tuluu, a ingba dabiengkpong u 'su-kpiengaa 'puong.
