\c 25
\s A Ngming'puohi 'deu sarikihi
\v 1 'Beng la ka Ba Tari Baahaa Daana daang yeli 'ku 'Moosis:
\v 2 Yeli a Isi'reeli niba ka ba di 'kuubu wa 'kumo. Ye na dieye n 'kuubu a 'yi unani jaa ang tihuu u buobu 'puong aning u 'sikiri.
\v 3 A 'kuubuhi nga ing na die ba seng: Salima, wari aning yaawa.
\v 4 'Ngmie ang i 'sugini, 'ngmijimejime, 'ngmi-jie, masari 'ngmie ang bogi aning buuhi kooni na paahing.
\v 5 Pidee gbama bang muo ang i jiihi, jingkpong kanga gbama aning a'keesia\f + \fr 25:5  A'keesia iye dau ang mang i kpong, bang mang werihi u daari miera 'deri. \f* daari na paahing.
\v 6 Kpaang bang na di nyugira fintina, bung'nyuu-noohi bang na di inna kpangsuorihi aning iinsens 'nyuu-noohi ingang ming na paahing.
\v 7 Oniks\f + \fr 25:7  Oniks iye 'ku-nanii ang viela yaga, bang mang di maana boori bungvieni. \f* 'kubo aning 'kubo bang na di furihi a iifod\f + \fr 25:7  Iifod iye Ngming'puohi kpari'irii kanga a mang 'sigi ta gbebera. A Ngming'puohi 'yi-dierikpong kpong iifod da mang iye dabang. Ba da mang kahinaang a digiraa tiinhuu 'gaali, ka niba 'mine da mang maalaa a dia leu ngmima. \f* ingang, a furihi a nyau boori ingang na paahing. \rq 'Munpiilee G. 2:12\rq*
\v 8 Veng ka ba maali 'ji-pegi'yiruu 'kumo, ka n kpiera ba seng.
\v 9 A 'tuuro bila ni mang 'wulii ni, a tenti'deu maalibu aning u boori buunhu jaa, bila yeng na maaluu.
