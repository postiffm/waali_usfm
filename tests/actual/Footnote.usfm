\c 21
\v 1 Ka Ba Tari Baahaa Daana daang wa 'Seera seng a'wo ung yeli ni. Ka Ba Tari Baahaa Daana daang tung bila ni ung yeli ni 'ku 'Seera.
\v 2 Ka 'Seera tari 'puo, a dogi 'bi-dau 'ku Aaburaham sanga ni Aaburaham ang 'kori. A wagiri ka Naangmini daang 'bing a yeli 'kuu ni.
\v 3 'Beng la ka Aaburaham 'ku u 'bi-dau ni 'Seera ang dogi 'kuu ni 'yuori Aizik*.
\v 4 Ka Aaburaham 'ihi u 'bi-dau Aizik degiri u 'beri a'nii daari a'wo Naangmini ang daang 'kuu nuori bila ni.
\v 5 Aaburaham daang iye 'yuomo koo sanga ni 'Seera ang dogi u 'bi-dau Aizik a 'kuu.
\v 6 Ka 'Seera yeli: Naangmini vengyeng mang la. Banani jaa ang na 'wong a yela nga na lang aningma.
\v 7 Ung la yeli: Ning'buong danang yeli 'ku Aaburaham ka 'Seera danang 'kuye 'biihi bihi? Che n dogiye 'bi-dau 'kuu u 'koribu 'puong.
\v 8 Ka a 'bie baa, a wa bahi bihi mugibu. Ka Aaburaham maali siingkpong a daari ni Aizik ang bahi bihi ni.
\s 'Hee-gar aning Iisi'me-el ang 'yi gaa
\v 9 Ka 'Seera daang nye 'Iijipiti niba 'bi-poga 'Hee-gar 'bi-dau ni, una ung dogi 'ku Aaburaham ni ang ira sie.
\v 10 Bila 'jung ka 'Seera yeli 'ku Aaburaham: Kari a 'yem-poga nga aning u 'bie, 'bojung a 'yem-poga 'bi-dau kung 'di cheng aning n 'bie Aizik.
\v 11 Ka a yeli nga daang i yiebu a 'ku Aaburaham u 'bie ni yela.
\v 12 Che ka Naangmini yeli 'ku Aaburaham: Ta veng ka a yeli nga i yiebu i 'ningbiring a 'bi-polii yela aning i 'yem-poga ni yela. Chelihi 'wong bila ni jaa 'Seera ang yeli 'kui, 'bojung Aizik ingang la ka i 'yuori na buong.
\v 13 Aning ming a 'yem-poga 'bi-dau ni, n na ing ka u i paaluu ung i i buurii 'jung.
\v 14 'Beng la ka Aaburaham daang 'ihi 'beeguu 'pipi. Ung di paanuu aning kuong ang 'bi wuo 'puong a di 'ku 'Hee-gar, a di pegili u bagi'biring. Ung 'kuu a 'bie ming, a yeli ka ba gara. Ung di gara a ti ta 'Bii-er *________ 21:3 Aizik 'muni la laari. 'Siiba* Mopiri a yo yuora.
\v 15 A kuong ang wa baahi a wuo 'puong, ung di a 'bie bahi ung jeng moo 'mine 'muning.
