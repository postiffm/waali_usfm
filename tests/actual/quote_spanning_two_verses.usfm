\s A Nabaali'mine dangkaarihi
\r ('Maatiu G. 15:1-9)
\c 7
\v 1 'Beng la ka a Farisiihi aning a 'begu karimihi 'mine ang daang 'yi Jeruuselem daang lang taa 'Yesu seng.
\v 2 Bang daang nye u 'potuuribo 'mine ang 'dire aning 'nu-dega. A bila la nga, aning 'nuuhi ang ba pegi.
\v 3 'Bojung a Farisiihi aning a 'Juuhi jaang mang 'tuuro ba nabaali'mine dangkaarihi. Ba ba mang 'dire 'see ka ba pegi ba 'nuuhi seni.
\v 4 Ka banang 'yi daa wa, ba ba 'dire 'see ka ba pegi ba miihi seni. Dangkaari jaani jemaa bang daang die a 'tuuro, a'wo 'bonsuuhi aning dugiri, aning kopa laahi aning 'teebulihi pegibu.
\v 5 'Beng la ka a Farisiihi aning a 'begu karimihi daang jugihuu: Wala 'jung ka i 'potuuribo ba 'tuuro a ningbera dangkaari, che mang 'dire siimaa aning 'nu-dega?
\v 6 Ung die a yeli 'kubo: Ai'zeeya dangyeliye sung yena 'bangfugihi nga yela a'wo ang seu bila ni:
\q A niba nga mang nanimang aning ba nogbama, che ba 'sikie ningma 'biye taa toori.
\v 7 \q Bang 'puohimo Ngming'puohibu kpali, a di niba nuori 'kuubuhi ang i 'wulibuhi bang 'wuno. \x + \xo 7:7 \xt Ai'zeeya G. 29:13 \x*
\v 8 Ye bahiye Naangmini 'begu, a che nyogi ninsaaliba dangkaari kpiengaa.
