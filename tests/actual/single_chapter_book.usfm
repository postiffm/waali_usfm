\id JUD
\h 'Juud Gbangu
\mt 'Juud Gbangu
\toc3 JUD
\s 'Puohibu
\c 1
\v 1 'Juud, 'Yesu 'Kristo tungtuna aning 'Jeemes yau, unang seura 'kuro banani Naangmini ang buong. Bana ka Naangmini a Ba nung a 'bing 'ku 'Yesu 'Kristo ni.
\v 2 Ngming na veng ka hina, aning 'suhu maahuu, aning nungbu paaha 'kuriye.
\s 'Chihi 'bibeng, ka saree 'diibu ming 'bibe
\r (2 'Pii-ter G. 2:1-17)
\v 3 N nunginiba, n daang iye 'ningbi-jie yaga jaa ka n seu 'kuye a'wo a 'chihi ni ting jaa nye ni yela. A daang iye hiengbu ka n seu a iye kawani, ka ye moora 'ningbi-jieng a 'kuro a limaniye bang di 'ku a ningpegi'yiribe 'dayeni a gara wagiri jaang ni.
\v 4 'Bojung niba 'mine, ba 'lee saree 'diibung yela bang daang seu sang'kongkoruu jaa ni, a niba nga sogili wa kpeng ka ba ba bang. Ba ba i Naangmini niba. Ba leuhiye ti Naangmini bunye ni ung leura bobeu, bang chiiha ti Ningkpong bung'yeni ni, ti Daana 'Yesu 'Kristo.
\v 5 Anaa jaa ka ye bangye a yela nga jaa, che n buorang ka n tiehiye, ka Daana daang 'ihiye a niba a 'yi 'Iijipiti paaluung. Che a 'puoring ung daang nyuong banani ang ba sagi ni.
\v 6 A malikihi ni ming, anang ba 'bi a 'bijieng che bahi a miihi 'bijie ni, u pogaang sagiluu 'puong, a 'le-a aning jorihi ang ba tari saangbu wagiri jaang a gara a 'Be-kpong saree 'diibu ni daari.
\v 7 A'wo Soodom aning Gomoora aning 'yi-bera ang daang ngmaagaa wa 'gili ang daang di ba miihi a 'ku senseng aning a 'tuuro inggbansaamba bila ni. Bang 'dire 'buung ang ba baaha jaa dogihibu, ka bila i yelimaahi 'binnuu.
\v 8 Bila ning u 'ju la, niba nga ang jeng jaanha nga degiriye ba miihi inggbama, a mang digira ningberii kpiengu foo, a yera yelibee saana bunnaanihi ang 'bi sagbaning 'yuori.
\v 9 Che 'haali a malikinaa, Maikel, sanga ni u ning Deevul ang daang chiiha taa a'wo 'Moosis inggbani ni yela, u daang ba ngmi'ju a 'miing saang u 'yuori. U daang yeliyeng: Daana 'miing i ingang.
\v 10 Che a niba nga mang yeliye yela a saana yela ni bang ba bang. Che yela ni bang mang bang 'jengjeleng a 'yi ba ma doging daari bangbu a'wo 'duunhi ang ba tari yela 'muni bangbu ni, ba mang saangye ba miihi aning a yela nga.
\v 11 Nimiha la a 'kubo. 'Bojung ba 'tuye 'Keen sori ni. Bang jo gaa 'Beelam boribu ni ingang ka ba nye tona 'jung. Bang nyuong 'Koora taawai diebu 'puong.
\v 12 A niba nga iye saangbu ye nungbu siimihi 'jieng sanga ni ba niye ang mang 'dire. Ba mang 'guoniye ba miihi. Ba ba jora dabieng fiing jaa. Ba iye savaala ang ba tari kuong ka seseu va gaaning. Ba iye 'uong daari ang ba tari ngmama bang 'vigihi. Bang 'kpiire 'kuung 'buyi.
\v 13 Ba iye mankpong yangkikpienhi ni, a mang fugira ba miihi nyaaba baha. Ba iye ngmari'bi-yuorihi, bana la ka sagiluu suobu yaga jaa 'bing 'ku a gara wagiri jaang.
\v 14 'Iinok ming, ayo'poilung daana ni a 'yi Aadam ingang, u daang dangyeliye a niba nga yela:
\q Nye, Daana waanang aning u ningpegi'yiribe 'tuhu 'piihi, (Duturoonomi G. 33:2)
\v 15 ka u wa 'di niba jaa saree, a veng ka banani ang ba 'tu Naangmini buobu ni sagi'di ba Naangmini buobu ba'tuubu yela ni jaa bang i ba Naangmini buobu ba'tuubu soring ni, a veng ka ba sagi'di a yelikpienhi ni jaa Naangmini buobu ba'tuubu yelibe-iriba ang yeluu.
\v 16 A niba nga iye yelingmuuniba, a i yelikpegihiba. Ba 'tuuriye ba miihi bobee ni. Ba yeriye tangkangyela, a mang 'pugiro niba ka ba miihi nye tona 'jung.
\s Kpaahibu aning kawani iibu
\v 17 Che n nunginiba, ye tieha yela ni ti Daana 'Yesu 'Kristo 'bi-tunihi ni ang daang yeli ni.
\v 18 Bila ni bang yeliye ka ilaariba daang na 'bibeng a baahaa wagiri ning, a tuna ba miihi Naangmini buobu ba'tuubu bobee ni.
\v 19 Bana la banani ang wena ba miihi, a i dunee niba ang ba bang Naangmini. Ba ba tari a Sie.
\v 20 Che yena, n nunginiba, ye miera ye miihi ye limanpegi'yiruu yaga jaa ni ingang, a 'puoho Naangmini a Sipegi'yiruu ingang.
\v 21 Ye kaara ye miihi 'jieng Naangmini nungbu ni 'puong, a cheliha ti Daana 'Yesu 'Kristo hina ni a gara 'nyivori ang ba tari baahibu ingang.
\v 22 Ye mang tari nimboo banani ang ira 'sige 'sige ingang.
\v 23 Ye tagira ba 'mine 'ihe a 'buung 'puong a dieba. Ba 'mine ming ye tari nimboo aning dabieng, a mang ha tani ni a inggbanihung ang saang ni gba.
\s A baahaa 'puohibu
\v 24 Unani ang na tuong kaaye ka ye kung 'le ni, a na tuong ti 'ihiye ka ye kung tari ngmehii u girima 'biibu ni 'ningbi-tooring aning nyengka 'gaalii ni.
\v 25 U 'yoming i Naangmini ni, ti Diera a 'tuuro 'Yesu 'Kristo ti Daana ingang, unang 'so girima aning berihung aning kpiengu, aning berii kpiengu pampana aning a gara wagiri jaang. Ami.
